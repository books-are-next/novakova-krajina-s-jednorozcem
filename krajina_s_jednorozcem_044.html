<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Pátá kapitola">
    <meta name="apple-mobile-web-app-capable" content="yes">
    <title>Pátá kapitola • Krajina s jednorožcem</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./krajina_s_jednorozcem_043.html">
    <link rel="next" href="./krajina_s_jednorozcem_045.html">
    <meta name="nb-order" content="40">
    <link rel="self" href="krajina_s_jednorozcem_044.html">
    <meta name="nb-identifier" content="novakova-krajina-s-jednorozcem-24a771c">
    <meta name="nb-role" content="chapter">
  </head>
  <body data-nb-words="1696" data-nb-chars="10497" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="krajina_s_jednorozcem_005.html">Prolog</a></li>
        <li><a href="krajina_s_jednorozcem_006.html">KNIHA PRVNÍ</a>
          <ul class="plain">
            <li><a href="krajina_s_jednorozcem_007.html">První kapitola</a></li>
            <li><a href="krajina_s_jednorozcem_008.html">Druhá kapitola</a></li>
            <li><a href="krajina_s_jednorozcem_009.html">Třetí kapitola</a></li>
            <li><a href="krajina_s_jednorozcem_010.html">Čtvrtá kapitola</a></li>
            <li><a href="krajina_s_jednorozcem_011.html">Pátá kapitola</a></li>
            <li><a href="krajina_s_jednorozcem_012.html">Šestá kapitola</a></li>
            <li><a href="krajina_s_jednorozcem_013.html">Sedmá kapitola</a></li>
            <li><a href="krajina_s_jednorozcem_014.html">Osmá kapitola</a></li>
            <li><a href="krajina_s_jednorozcem_015.html">Devátá kapitola</a></li>
            <li><a href="krajina_s_jednorozcem_016.html">Desátá kapitola</a></li>
            <li><a href="krajina_s_jednorozcem_017.html">Jedenáctá kapitola</a></li>
            <li><a href="krajina_s_jednorozcem_018.html">Dvanáctá kapitola</a></li>
            <li><a href="krajina_s_jednorozcem_019.html">Třináctá kapitola</a></li>
            <li><a href="krajina_s_jednorozcem_020.html">Čtrnáctá kapitola</a></li>
          </ul>
        </li>
        <li><a href="krajina_s_jednorozcem_021.html">KNIHA DRUHÁ</a>
          <ul class="plain">
            <li><a href="krajina_s_jednorozcem_022.html">První kapitola</a></li>
            <li><a href="krajina_s_jednorozcem_023.html">Druhá kapitola</a></li>
            <li><a href="krajina_s_jednorozcem_024.html">Třetí kapitola</a></li>
            <li><a href="krajina_s_jednorozcem_025.html">Čtvrtá kapitola</a></li>
            <li><a href="krajina_s_jednorozcem_026.html">Pátá kapitola</a></li>
            <li><a href="krajina_s_jednorozcem_027.html">Šestá kapitola</a></li>
            <li><a href="krajina_s_jednorozcem_028.html">Sedmá kapitola</a></li>
            <li><a href="krajina_s_jednorozcem_029.html">Osmá kapitola</a></li>
            <li><a href="krajina_s_jednorozcem_030.html">Devátá kapitola</a></li>
            <li><a href="krajina_s_jednorozcem_031.html">Desátá kapitola</a></li>
            <li><a href="krajina_s_jednorozcem_032.html">Jedenáctá kapitola</a></li>
            <li><a href="krajina_s_jednorozcem_033.html">Dvanáctá kapitola</a></li>
            <li><a href="krajina_s_jednorozcem_034.html">Třináctá kapitola</a></li>
            <li><a href="krajina_s_jednorozcem_035.html">Čtrnáctá kapitola</a></li>
            <li><a href="krajina_s_jednorozcem_036.html">Patnáctá kapitola</a></li>
            <li><a href="krajina_s_jednorozcem_037.html">Šestnáctá kapitola</a></li>
            <li><a href="krajina_s_jednorozcem_038.html">Sedmnáctá kapitola</a></li>
          </ul>
        </li>
        <li><a href="krajina_s_jednorozcem_039.html">KNIHA TŘETÍ</a>
          <ul class="plain">
            <li><a href="krajina_s_jednorozcem_040.html">První kapitola</a></li>
            <li><a href="krajina_s_jednorozcem_041.html">Druhá kapitola</a></li>
            <li><a href="krajina_s_jednorozcem_042.html">Třetí kapitola</a></li>
            <li><a href="krajina_s_jednorozcem_043.html">Čtvrtá kapitola</a></li>
            <li><a href="krajina_s_jednorozcem_044.html">Pátá kapitola</a></li>
            <li><a href="krajina_s_jednorozcem_045.html">Šestá kapitola</a></li>
            <li><a href="krajina_s_jednorozcem_046.html">Sedmá kapitola</a></li>
            <li><a href="krajina_s_jednorozcem_047.html">Osmá kapitola</a></li>
            <li><a href="krajina_s_jednorozcem_048.html">Devátá kapitola</a></li>
            <li><a href="krajina_s_jednorozcem_049.html">Desátá kapitola</a></li>
            <li><a href="krajina_s_jednorozcem_050.html">Jedenáctá kapitola</a></li>
            <li><a href="krajina_s_jednorozcem_051.html">Dvanáctá kapitola</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./krajina_s_jednorozcem_043.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="13"><span class="idea" data-nb-ref-number="1" id="idea1" data-nb-words="2" data-nb-chars="13">Pátá kapitola</span></h1>
        <p class="chunk" data-nb-ref-number="2" data-nb-words="115" data-nb-chars="753"><span class="idea" data-nb-ref-number="2" id="idea2" data-nb-words="115" data-nb-chars="753">Dusno a&nbsp;obloha skloněná tak nízko, jako by&nbsp;ani nebyl konec června, ale čas listopadových dešťů, tísnily Yzar. Všechno se&nbsp;zdálo rozmazané, lhostejné a&nbsp;skoro zbytečné, pokud se&nbsp;člověk poddal té&nbsp;shora doléhající tíži. Cesty jako by&nbsp;se&nbsp;ztrácely mezi rozeklanými skalami, ústíce do&nbsp;propastí, řeky jako by&nbsp;hynuly v&nbsp;poušti, osamění člověka, dokonce lidský život sám jako by&nbsp;pozbýval smyslu. A&nbsp;bouře, která by&nbsp;pročistila vzduch, dovolila volně se&nbsp;nadechnout a&nbsp;rozhlédnout po&nbsp;krajině omyté deštěm, nepřicházela. V&nbsp;noci sice občas Yzarští slýchali vzdálené hřmění a&nbsp;na obzoru, v&nbsp;odlehlosti desítek stepních mil, někde nad Východním jezeřím se&nbsp;blýskalo, ale sídelní město se&nbsp;dál zalykalo vyprahlostí podobno mořem vyvržené rybě bezvýsledně otevírající ústa vzhůru.</span></p>
        <p class="chunk" data-nb-ref-number="3" data-nb-words="73" data-nb-chars="418"><span class="idea" data-nb-ref-number="3" id="idea3" data-nb-words="73" data-nb-chars="418">Dharid-Nyr měl málo chuti do&nbsp;povinností. Vykonával je&nbsp;pouze z&nbsp;musu a&nbsp;byl rád, že&nbsp;jich není mnoho. A&nbsp;stejně netoužil po&nbsp;zábavě. Jeho kůň byl nucen spokojit se&nbsp;se&nbsp;štolbou, kterého jenom neochotně snesl v&nbsp;sedle a&nbsp;přijímal ho&nbsp;pouze proto, že&nbsp;stáj byla těsná a&nbsp;step příliš vábila. Přesto hřebec zrána a&nbsp;vpodvečer, když se&nbsp;v&nbsp;obvyklou hodinu nedočkal svého pána, podrážděně, lítostivě ržál a&nbsp;ostatní koně se&nbsp;k&nbsp;němu přidávali.</span></p>
        <p class="chunk" data-nb-ref-number="4" data-nb-words="125" data-nb-chars="872"><span class="idea" data-nb-ref-number="4" id="idea4" data-nb-words="125" data-nb-chars="872">Šestý den toho dusného času se&nbsp;kníže-vladař zatoulal do&nbsp;míst, kam zašel málokdy, poněvadž přímo sousedila s&nbsp;ženským křídlem yzarského hradu. Rozsáhlá terasa, ze&nbsp;tří stran sevřená loubím přiléhajícím ke&nbsp;zdem budovy a&nbsp;uzavřená sloupořadím s&nbsp;průhledy na&nbsp;město a&nbsp;podhradí, byla porostlá travou. V&nbsp;rozích rozmarýnové keře a&nbsp;uprostřed, pokroucený lety, kořenil strom, prý potomek toho, který vyklíčil pod Sedmou bránou z&nbsp;krve Thanrymovy. Rozhodně byl stejně bělokmenný a&nbsp;v&nbsp;bledém modrošedém listí se&nbsp;rozvíjely nápadné tmavé kalichy vydechující výraznou, s&nbsp;ničím nesrovnatelnou vůni. Nerozkvétal ovšem na&nbsp;podzim, v&nbsp;čase smrti dávného bojovníka, ale jako obyčejné stromy časně zjara. Letos však spálila květy nečekaná mrazivá noc. Jedna jediná, vichřicí přinesená ze&nbsp;severu, stačila však. Zčernalé kalichy nerozvité opadaly, pokrývajíce hlínu lepkavým, lítost vzbuzujícím rubášem.</span></p>
        <p class="chunk" data-nb-ref-number="5" data-nb-words="46" data-nb-chars="303"><span class="idea" data-nb-ref-number="5" id="idea5" data-nb-words="46" data-nb-chars="303">Pokroucené větve pak týdny vyčítavě zdvihaly rozpřažené prázdné dlaně proti jarní i&nbsp;letní obloze, až&nbsp;nakonec nějakým divem, nad nímž zkušení marně kroutili hlavami, znova obrazily květními pupeny. Před týdnem se&nbsp;začaly otevírat první kalichy a&nbsp;dnes už&nbsp;stál celý strom ve&nbsp;své každoroční&nbsp;modré honosnosti.</span></p>
        <p class="chunk" data-nb-ref-number="6" data-nb-words="30" data-nb-chars="185"><span class="idea" data-nb-ref-number="6" id="idea6" data-nb-words="30" data-nb-chars="185">A&nbsp;říkají moudří, že&nbsp;takové stromy rozumějí lidské řeči, i&nbsp;slovům proneseným pouze v&nbsp;duši. Že&nbsp;mnoho znají a&nbsp;mnohé pochopily, zatímco se&nbsp;kořeny prodíraly hlínou a&nbsp;větve hájemstvím rorýsů.</span></p>
        <p class="chunk" data-nb-ref-number="7" data-nb-words="19" data-nb-chars="127"><span class="idea" data-nb-ref-number="7" id="idea7" data-nb-words="19" data-nb-chars="127">Pod stromem zahlédl Dharid-Nyr nějakou ženu. Byla tak nenápadně, tmavě oblečená, až&nbsp;ji&nbsp;téměř ukryl stín, vržený hustou korunou.</span></p>
        <p class="chunk" data-nb-ref-number="8" data-nb-words="48" data-nb-chars="279"><span class="idea" data-nb-ref-number="8" id="idea8" data-nb-words="48" data-nb-chars="279">Když ji&nbsp;kníže poznal, zarazil se&nbsp;a&nbsp;mimoděk ustoupil za&nbsp;sloup loubí. Ta&nbsp;dívka byla Charin Zara. Viděl ji&nbsp;jen zezadu, ale nemohl se&nbsp;mýlit. Tak hluboce měl vtištěnu do&nbsp;paměti postavu, rovné lesklé vlasy splývající skoro ke&nbsp;kolenům, malebně tvarované paže a&nbsp;ruce, nyní opřené o&nbsp;kmen.</span></p>
        <p class="chunk" data-nb-ref-number="9" data-nb-words="56" data-nb-chars="354"><span class="idea" data-nb-ref-number="9" id="idea9" data-nb-words="56" data-nb-chars="354">Pocítil zmatek, úlek smísený s&nbsp;nečekaným potěšením. Zůstal na&nbsp;místě a&nbsp;díval se, jak se&nbsp;dívka dotýká stromu. Díval se&nbsp;nekonečně dlouho a&nbsp;nepopsatelně krátce, bez přemýšlení se&nbsp;díval skrze jakýsi&nbsp;opar připomínající předranní polobdění. A&nbsp;ne a&nbsp;ne vyřešit otázku, zda se&nbsp;žena dotýká stromu, protože strom rozkvétá, nebo zda strom rozkvétá díky jejímu doteku.</span></p>
        <p class="chunk" data-nb-ref-number="10" data-nb-words="6" data-nb-chars="42"><span class="idea" data-nb-ref-number="10" id="idea10" data-nb-words="6" data-nb-chars="42">To&nbsp;druhé mu&nbsp;připadalo mnohem přirozenější.</span></p>
        <p class="chunk" data-nb-ref-number="11" data-nb-words="70" data-nb-chars="415"><span class="idea" data-nb-ref-number="11" id="idea11" data-nb-words="70" data-nb-chars="415">Položila ruce na&nbsp;kmen, přitiskla polštářky prstů ke&nbsp;kůře. Tepání krve souzní s&nbsp;tepem vlásečnic v&nbsp;lýku. I&nbsp;kníže cítí ten tep, jasně ho&nbsp;cítí, ve&nbsp;vlastních žilách. A&nbsp;proto větve, omrzlé větve shodivší zničená poupata, napojeny z&nbsp;měkkých dlaní pučí, nasazují kalich za&nbsp;kalichem, před očima se&nbsp;jeden kalich po&nbsp;druhém rozvíjí, těžkne, mámivě vábí včely&nbsp;– a&nbsp;hučí koruna jako loutny pod jezerní hladinou, jako zvony za&nbsp;zdí.</span></p>
        <p class="chunk" data-nb-ref-number="12" data-nb-words="45" data-nb-chars="272"><span class="idea" data-nb-ref-number="12" id="idea12" data-nb-words="45" data-nb-chars="272">Vědět, o&nbsp;čem si&nbsp;vyprávějí strom a&nbsp;dívka, zatímco na&nbsp;dně květů sládne šťáva, bylo by&nbsp;jako za&nbsp;vichřice pod plnými plachtami proplout mezi útesy a&nbsp;nesrazit vaz. Anebo najít za&nbsp;svítání ve&nbsp;vlastních stopách otištěných v&nbsp;písku prsten ze&nbsp;stříbra, ztracený před nespočetnými roky.</span></p>
        <p class="chunk" data-nb-ref-number="13" data-nb-words="10" data-nb-chars="63"><span class="idea" data-nb-ref-number="13" id="idea13" data-nb-words="10" data-nb-chars="63">Dharid-Nyr odešel velmi tiše. Dívka ani strom si&nbsp;ho&nbsp;nepovšimly.</span></p>
        <p class="chunk" data-nb-ref-number="14" data-nb-words="3" data-nb-chars="5"><span class="idea" data-nb-ref-number="14" id="idea14" data-nb-words="3" data-nb-chars="5">*&nbsp;*&nbsp;*</span></p>
        <p class="chunk" data-nb-ref-number="15" data-nb-words="77" data-nb-chars="463"><span class="idea" data-nb-ref-number="15" id="idea15" data-nb-words="77" data-nb-chars="463">Charin Zara se&nbsp;v&nbsp;posledních týdnech občas cítila zcela zahnaná do&nbsp;kouta. Co&nbsp;si&nbsp;předsevzala unést před lety, po&nbsp;válce, teď k&nbsp;unesení bylo čím dál míň. A&nbsp;probouzela se&nbsp;chuť shodit břemeno. Její poklidný vyrovnaný svět se&nbsp;zhroutil, ovládla ho&nbsp;rozháranost. Stalo se&nbsp;tak poté, co&nbsp;se&nbsp;setkala dokonce dvakrát tváří v&nbsp;tvář s&nbsp;mužem, k&nbsp;němuž se&nbsp;připoutala. Jasně zodpovězené otázky se&nbsp;zamlžily, žádaly nové odpovědi&nbsp;– a&nbsp;ty nepřicházely ani snadno, ani nezůstávaly natrvalo.</span></p>
        <p class="chunk" data-nb-ref-number="16" data-nb-words="48" data-nb-chars="306"><span class="idea" data-nb-ref-number="16" id="idea16" data-nb-words="48" data-nb-chars="306">Ještě hůř bylo, když jí&nbsp;Dharid-Nyr poslal dvě dívky z&nbsp;předních míarských rodin, obě sestry mužů z&nbsp;jeho družiny. Měly vládcově ženě posloužit, rozptýlit ji&nbsp;svou společností, zpříjemnit život v&nbsp;yzarském hradě. Alespoň tak to&nbsp;Dharid-Nyr psal v&nbsp;listě, jímž žádal kněžnu, aby panny uvedla mezi své služebnictvo.</span></p>
        <p class="chunk" data-nb-ref-number="17" data-nb-words="139" data-nb-chars="868"><span class="idea" data-nb-ref-number="17" id="idea17" data-nb-words="139" data-nb-chars="868">Kdyby to&nbsp;vladař udělal brzy po&nbsp;jejich svatbě, Charin Zara by&nbsp;přijala s&nbsp;radostí. Vždyť kromě chůvy nebylo s&nbsp;kým promluvit. Nikdy neměla družinu dívek, s&nbsp;nimiž by&nbsp;mohla jednat jako rovná s&nbsp;rovnými. Ještě před dvěma, třemi lety by&nbsp;ji&nbsp;přítomnost bystrých a&nbsp;příjemných společnic naplnila radostí. Teď ne. Nevěřila v&nbsp;Dharid-Nyrovu dobrou vůli&nbsp;– a&nbsp;chůva ji&nbsp;podporovala v&nbsp;pochybnostech. Kněžna hledala za&nbsp;náhlou vstřícností dosud neznámý záměr, intriku a&nbsp;promyšlený tah. Nakonec dospěla k&nbsp;přesvědčení, že&nbsp;ji&nbsp;sestry vládcových přátel mají přinejmenším hlídat. Kníže-vladař si&nbsp;nejspíš po&nbsp;rozhovorech, které s&nbsp;Charin Zarou vedl o&nbsp;zajatém trynském králi, uvědomil, že&nbsp;o&nbsp;své ženě málo ví&nbsp;a&nbsp;že mu&nbsp;to&nbsp;může být nebezpečné. Ano, proč by&nbsp;jinak ty&nbsp;dvě chytré ještěrky poslal? Charin Zara mohla dívky prostě do&nbsp;služeb nepřijmout, zadržel ji&nbsp;však strach. Nechtěla vladaře zbytečně popudit.</span></p>
        <p class="chunk" data-nb-ref-number="18" data-nb-words="94" data-nb-chars="580"><span class="idea" data-nb-ref-number="18" id="idea18" data-nb-words="94" data-nb-chars="580">Thoren byl sice očividně vládcovou vstřícností nesmírně potěšen, a&nbsp;dokonce ho&nbsp;Charin Zara jednou zaslechla, jak ve&nbsp;sporu s&nbsp;Litou tvrdí, že&nbsp;se&nbsp;všechno obrátí k&nbsp;dobrému, vždyť on, Thoren, zná svého pána a&nbsp;zná svou paní. Jenže Thoren, který Dharid-Nyra nepřestal obdivovat a&nbsp;ctít ani po&nbsp;propuštění z&nbsp;vladařových služeb, nebyl ve&nbsp;svých názorech spolehlivý. Chůva se&nbsp;mu&nbsp;vysmála. A&nbsp;Charin Zara se&nbsp;lekla, aby se&nbsp;věrný mládenec v&nbsp;nadšení z&nbsp;proměny vladařova chování nechtě nestal nástrojem v&nbsp;Dharid-Nyrových rukou. Dávala si&nbsp;tedy daleko větší pozor na&nbsp;to, co&nbsp;Thorenovi prozradí, než dřív.</span></p>
        <p class="chunk" data-nb-ref-number="19" data-nb-words="34" data-nb-chars="216"><span class="idea" data-nb-ref-number="19" id="idea19" data-nb-words="34" data-nb-chars="216">On&nbsp;si&nbsp;toho však sotva povšiml. Našel si&nbsp;novou zábavu, a&nbsp;sice nic menšího než dvoření oběma šlechtičnám. Zvlášť jedna z&nbsp;nich, mladinká vyplašená panenka s&nbsp;velikýma temnýma očima, si&nbsp;Zařina služebníka docela podmanila.</span></p>
        <p class="chunk" data-nb-ref-number="20" data-nb-words="83" data-nb-chars="515"><span class="idea" data-nb-ref-number="20" id="idea20" data-nb-words="83" data-nb-chars="515">I&nbsp;teď po&nbsp;návratu z&nbsp;procházky k&nbsp;modrému stromu, kam chodívala dennodenně, našla Charin Zara ty&nbsp;tři pohromadě. Hráli v&nbsp;předpokoji na&nbsp;gazely a&nbsp;vlky, po&nbsp;široké desce stolu se&nbsp;povalovaly bílé a&nbsp;černé kameny. Vyskočili a&nbsp;uctivě kněžnu zdravili. Přetrhla jim zábavu, ale byli už&nbsp;zvyklí, že&nbsp;to&nbsp;nebude nadlouho. Jedna z&nbsp;dívek se&nbsp;zeptala, zda paní něco nepotřebuje. Ptala se&nbsp;letmo a&nbsp;nejspíš od&nbsp;kněžny, již ostatně považovala za&nbsp;poněkud podivínskou, ani nečekala souhlasnou odpověď. Charin Zara skutečně pouze zavrtěla hlavou.</span></p>
        <p class="chunk" data-nb-ref-number="21" data-nb-words="3" data-nb-chars="14"><span class="idea" data-nb-ref-number="21" id="idea21" data-nb-words="3" data-nb-chars="14">„Kde je&nbsp;Lita?“</span></p>
        <p class="chunk" data-nb-ref-number="22" data-nb-words="7" data-nb-chars="46"><span class="idea" data-nb-ref-number="22" id="idea22" data-nb-words="7" data-nb-chars="46">„Dosud se&nbsp;nevrátila z&nbsp;města, vznešená kněžno.“</span></p>
        <p class="chunk" data-nb-ref-number="23" data-nb-words="80" data-nb-chars="492"><span class="idea" data-nb-ref-number="23" id="idea23" data-nb-words="80" data-nb-chars="492">Charin Zara vstoupila do&nbsp;svých komnat. Kdyby se&nbsp;Lita zdržela hodně dlouho, nevadilo by&nbsp;jí&nbsp;to. V&nbsp;chůvě odpor k&nbsp;novým služebnicím, které považovala za&nbsp;vetřelkyně ve&nbsp;svém hájemství, pokud možno ještě prohloubil nepřátelství k&nbsp;tomu, kdo je&nbsp;sem poslal. Navíc jak chůva stárla, stávala se&nbsp;mrzutou. Věčně naříkala na&nbsp;osud a&nbsp;Dharid-Nyra před svou paní otevřeně neproklínala jen proto, že&nbsp;jí&nbsp;to&nbsp;Charin Zara nedovolila. Dívce byla chůvina blízkost čím dál nepříjemnější. Stáhla se&nbsp;tedy poněkud i&nbsp;od ní.</span></p>
        <p class="chunk" data-nb-ref-number="24" data-nb-words="51" data-nb-chars="281"><span class="idea" data-nb-ref-number="24" id="idea24" data-nb-words="51" data-nb-chars="281">A&nbsp;tak byla konečně zcela sama mezi stěnami vězení, co&nbsp;se&nbsp;k&nbsp;sobě přibližují, pod stropem, co&nbsp;na&nbsp;ni&nbsp;padá. A&nbsp;zároveň poprvé za&nbsp;život uviděla, jaké je&nbsp;to&nbsp;nebýt sám&nbsp;– neboť ty&nbsp;sebevědomé dívky, které braly za&nbsp;samozřejmou lásku svých rodin a&nbsp;blízkost přátel, musela mít pořád před očima.</span></p>
        <p class="chunk" data-nb-ref-number="25" data-nb-words="63" data-nb-chars="404"><span class="idea" data-nb-ref-number="25" id="idea25" data-nb-words="63" data-nb-chars="404">A&nbsp;tehdy vzduch zhoustl téměř k&nbsp;nedýchání. Zatlačená za&nbsp;únosnou mez pozbyla nejen trpělivosti, ale i&nbsp;ochoty snášet nadále to, co&nbsp;ji&nbsp;obklopuje. Z&nbsp;úzkosti, obav, rozháranosti a&nbsp;prohloubené samoty vyrostl vzdor. Dobrá vůle, pokora, ohledy na&nbsp;vlast, která přece potřebuje svého vládce, se&nbsp;vytrácely jak sníh pod jarním sluncem. Byla zmatená, bezradná. Stačí málo, kníže, a&nbsp;do kouta zahnaný mírný tvor zaútočí.</span></p>
        <p class="chunk" data-nb-ref-number="26" data-nb-words="9" data-nb-chars="58"><span class="idea" data-nb-ref-number="26" id="idea26" data-nb-words="9" data-nb-chars="58">Bouřka, kdyby tak konečně přišla bouřka! Dusno k&nbsp;zešílení…</span></p>
        <p class="chunk" data-nb-ref-number="27" data-nb-words="6" data-nb-chars="43"><span class="idea" data-nb-ref-number="27" id="idea27" data-nb-words="6" data-nb-chars="43">Ze&nbsp;stepi náhle čerstvě zavanulo. Vytouženě.</span></p>
        <p class="chunk" data-nb-ref-number="28" data-nb-words="32" data-nb-chars="195"><span class="idea" data-nb-ref-number="28" id="idea28" data-nb-words="32" data-nb-chars="195">Déšť přišel večer. Zatímco vichr trhal praporce z&nbsp;žerdí, křídla erbovních orlů mu&nbsp;marně vzdorovala a&nbsp;první blesky oslňovaly oči, česala chůva svoji paní. Vrátila se&nbsp;z&nbsp;města v&nbsp;nezvykle dobré míře.</span></p>
        <p class="chunk" data-nb-ref-number="29" data-nb-words="102" data-nb-chars="589"><span class="idea" data-nb-ref-number="29" id="idea29" data-nb-words="102" data-nb-chars="589">Setkala jsem se&nbsp;s&nbsp;jednou ženou… před třiceti lety jsem ji&nbsp;znávala v&nbsp;Trynu. Také ji&nbsp;za&nbsp;války Rozemští zajali! Nepoznala bych ji, má&nbsp;kněžno! Vyprávěla mi… také se&nbsp;starala o&nbsp;děti svých věznitelů. Nakonec se&nbsp;v&nbsp;Rozemsku vdala, proto se&nbsp;nevrátila domů. Žije teď, jak přísluší jejímu šlechtickému rodu… Má&nbsp;schopného muže… dvořana knížete Sega. Takové štěstí, že&nbsp;jsme se&nbsp;potkaly, že&nbsp;jsme se&nbsp;neminuly! Město plné lidí, přijeli obchodníci z&nbsp;jihu… Koupila jsem ti, má&nbsp;kněžno… určitě se&nbsp;ti&nbsp;zalíbí! Jak ráda jsem si&nbsp;s&nbsp;ní promluvila o&nbsp;svých starostech… bylo to, jako se&nbsp;na&nbsp;okamžik podívat domů… bylo to…</span></p>
        <p class="chunk" data-nb-ref-number="30" data-nb-words="43" data-nb-chars="283"><span class="idea" data-nb-ref-number="30" id="idea30" data-nb-words="43" data-nb-chars="283">Charin se&nbsp;usmívala, vítajíc spokojenost věrné služebnice, skoro ji&nbsp;však neposlouchala. Když se&nbsp;ukládala na&nbsp;lůžko, uvědomila si&nbsp;se&nbsp;špetkou zahanbení, že&nbsp;z&nbsp;toho, co&nbsp;jí&nbsp;Lita povídala, neví vůbec nic. Chůvina známá ze&nbsp;starých časů kněžnu nezajímala. Uvažovala celou dobu o&nbsp;Dharid-Nyrovi.</span></p>
        <p class="chunk" data-nb-ref-number="31" data-nb-words="55" data-nb-chars="326"><span class="idea" data-nb-ref-number="31" id="idea31" data-nb-words="55" data-nb-chars="326">Ostatně o&nbsp;něm teď přemýšlela stále. Ale jinak než dřív. Bez vyvzdorovaného pokoje, bez odevzdanosti. Už&nbsp;to&nbsp;nebylo jako hledět na&nbsp;něj přes řeku bez mostu. Bylo nutné řeku přebrodit, přeplavat, přeletět. Proč je&nbsp;potřeba to&nbsp;udělat, si&nbsp;jistá nebyla. Také jí&nbsp;nezáleželo na&nbsp;tom, co&nbsp;nastane, až&nbsp;opustí břeh, na&nbsp;němž kořenila po&nbsp;léta.</span></p>
        <p class="chunk" data-nb-ref-number="32" data-nb-words="111" data-nb-chars="637"><span class="idea" data-nb-ref-number="32" id="idea32" data-nb-words="111" data-nb-chars="637">Zdálo se&nbsp;jí&nbsp;o&nbsp;Dharid-Nyrovi. Zdávalo se&nbsp;jí&nbsp;o&nbsp;něm noc co&nbsp;noc. Mívala přitom stále týž sen, z&nbsp;něhož se&nbsp;budila vyčerpanější, než ulehla. Stihatel, přes obličej staženou kápi bílého pláště, ji&nbsp;pronásledoval v&nbsp;těsných chodbách, které nevedly nikam. Potom se&nbsp;proměnil v&nbsp;lovce hrajícího na&nbsp;stříbrnou vábničku. Stále za&nbsp;ní, stále před ní. Nedokázala mu&nbsp;uniknout. Nutil ji&nbsp;dorazit až&nbsp;na&nbsp;vrchol útesu, nebo nad sráz, nebo na&nbsp;sám okraj podemletého břehu. Někam, odkud není už&nbsp;jak udělat další krok, leda k&nbsp;té hodině, k&nbsp;té chvíli, v&nbsp;níž bude rozhodnuto. V&nbsp;níž lovec odhalí svou tvář, ne&nbsp;prvně viděnou&nbsp;– stokrát známou. A&nbsp;kořist se&nbsp;zřítí do&nbsp;propasti.</span></p>
        <p class="chunk" data-nb-ref-number="33" data-nb-words="11" data-nb-chars="80"><span class="idea" data-nb-ref-number="33" id="idea33" data-nb-words="11" data-nb-chars="80">Prudké kapky na&nbsp;nádvoří bez milosti roztloukaly modré kalichy bělokorého stromu.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./krajina_s_jednorozcem_045.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>