<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krajina_s_jednorozcem-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krajina_s_jednorozcem-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">Sedmá kapitola</p>
			<p class="MLP_text_bez1radku ParaOverride-1">Možná že mnoha hostům připadala přítomnost Halýši Jaldevicovy na Lužince o&#160;Slavnosti značkování hříbat navýsost přirozená, ale ona sama ji pokládala svým způsobem za náhodu. Uvědomila si to znova a&#160;jasně, když před svítáním vstávala dohlédnout na pečení chleba.</p>
			<p class="MLP_text ParaOverride-1">S&#160;Haberovou rodinou ji sice vázalo pouto příbuzenství, zemřelý pán domu byl vzdálenějším strýcem sourozenců z&#160;Pomezí, a&#160;v&#160;době Halýšina osamělého spravování rodného statku jí Lužinečtí poskytli největší podporu&#160;– jenže na druhé straně byly v&#160;poslední době vztahy mezi oběma rodinami spíš rozpačité.</p>
			<p class="MLP_text ParaOverride-1">S&#160;Rynšou Haberovou si Halýša právě nepadla do oka. V&#160;mnohém si byly podobné, a&#160;narážely o&#160;sebe jak dobře vykuté ocelové čepele. O&#160;to víc vadilo, že Rynša byla starší, a&#160;přitom méně zkušená, ale nechtěla si to připustit.</p>
			<p class="MLP_text ParaOverride-1">Haberova dcera stěží snášela sestřenčinu veselost, kterou neprávem nazývala lehkomyslností, Halýšu odrazovala Rynšina přísná tvrdost, jí samé cizí.</p>
			<p class="MLP_text ParaOverride-1">Když poté Chardana napadlo začít se dívat na Halýšu jinak než jako na příbuznou a&#160;ona chtěla, aby všechno zůstalo při starém, Rynša, žárlivě milující bratra, jí nedokázala tu nevstřícnost odpustit. Zamračená nelaskavost přerostla v&#160;nepřátelství. Tehdy přestala Halýša Lužinku navštěvovat&#160;– a&#160;během roku tomu docela odvykla. Natolik, že ani po Rynšině svatbě a&#160;odchodu z&#160;kraje neměla chuť nic měnit.</p>
			<p class="MLP_text ParaOverride-1">Teprve před pár týdny, na začátku března, zničehonic jí přišlo líto poztráceného přátelství.</p>
			<p class="MLP_text ParaOverride-1">Bylo tenkrát vlhko v&#160;lese i&#160;na loukách, dokonce v&#160;polích tu a&#160;tam stály kaluže. A&#160;všude, v&#160;každém příkopě i&#160;járku zurčela voda. Potoky a&#160;řeky se vylévaly, zaplavovaly olší a&#160;vrbiny, strhávaly jedny břehy a&#160;podemílaly druhé. V&#160;lesích mokře vonělo naplavené jehličí a&#160;loňské listí. Sotvaže přešla půlnoc, ozývali se ptáci. Kos rozčileně vykřikl a&#160;proletěl předranní tmou, než začal zpívat.</p>
			<p class="MLP_text ParaOverride-1">A&#160;letos tu bylo ještě cosi navíc. Lekala se toho, nerozuměla tomu, strhávalo ji to jak vodní vír větvičku na hladině. Krajina se změnila&#160;– nebo se nezměnila a&#160;jiná byla Halýša? Dívka cítila tepot mízy pod kůrou, ani se nemusila stromu dlaní dotknout, pod bosýma nohama jako by nahmatávala chvění kořenů, nevyrostlých semenáčků deroucích se s&#160;námahou napovrch. Všechno se hýbalo, hašteřilo, mluvilo, žilo, zachvívalo se, proudilo, tepalo, bolelo a&#160;laskalo&#160;– jenom měsíc divně mrazil, a&#160;obíral dívku o&#160;část jí samé, jako by se Halýša kdoví proč stala vínem v&#160;poháru, z&#160;nějž on, úplněk za úplňkem, usrkává. Začala se měsíce bát.</p>
			<p class="MLP_text ParaOverride-1">Zato denní světlo jí přinášelo úlevu. Kolem poledne už slunce hřálo. Bylo příjemné vykasat sukně a&#160;nastavit mu nejen tvář a&#160;paže, ale i&#160;lýtka. Poprvé po zimě stáhnout boty a&#160;dotýkat se nohama země přímo. Země, z&#160;níž stoupala síla, unavující a&#160;občerstvující zároveň.</p>
			<p class="MLP_text ParaOverride-1">Dívka obcházela polnosti, jak o&#160;tomto čase dělávala každoročně. Nepojmenovaná touha, čistá po jarní vodě, omamná touha bez úzkosti ji obestřela.</p>
			<p class="MLP_text ParaOverride-1">Letos ji však kalilo vědomí, že obcházívala-li po léta zdejší lesy a&#160;meze jako hospodyně v&#160;duchu chystající příští dny, dnes je potkává pouze co staré známé. Nepřísluší jí rozhodovat, ani jestli se vytne v&#160;boroví souška, natož kam zasít pšenici.</p>
			<p class="MLP_text ParaOverride-1">Nevěřila by, že jí proto bude tak hořko. Jen se však jaro začalo vkrádat do krajiny, jen se vítr opřel do zbytků závějí&#160;– všechno někam spěchalo, na něco se připravovalo, kamsi mířilo&#160;– zatímco ona netušila, co si počít s&#160;rukama najednou zbavenýma možnosti přetvářet.</p>
			<p class="MLP_text ParaOverride-1">Utíkala z&#160;domu, toulala se po lesích na koni nebo pěšky, hledajíc na zarostlých stezkách nejvíc sama sebe.</p>
			<p class="MLP_text ParaOverride-1">Bratr i&#160;jeho žena ji nechali, ať jedná podle vlastního přání. Snad chápali vzlínající hořkost jarních bylin, která dokáže pročistit&#160;– i&#160;otrávit krev. A&#160;nechápal-li to Ogien, Zalka ano. Halýša bratrovu manželku několikrát přistihla, jak ji starostlivě pozoruje. Vadilo jí to. Dráždilo.</p>
			<p class="MLP_text ParaOverride-1">Pochopení a&#160;starostlivost nemohly pomoci. Halýša si připadala navíc. Navíc v&#160;domě, navíc v&#160;sadě, navíc na poli… A&#160;byla navíc. Obešli by se bez ní, ve všem. V&#160;zimě, když odjížděla s&#160;kněžnou do Trynu, věřila, že čas ji sám naučí srovnat se s&#160;novým postavením na rodném statku. Ne. Sama si musím pomoci, říkala si teď.</p>
			<p class="MLP_text ParaOverride-1">Domov jí zkrátka zjara hořkl na jazyku s&#160;nečekanou silou.</p>
			<p class="MLP_text ParaOverride-1">Chodívala se ráda dívat na divoké koně. Jedno stádo přicházívalo pít k&#160;jezeru. Hřebec pískové barvy, s&#160;tmavým pruhem na zádech, klisny a&#160;hříbata, všechno hnědky od světlé až po téměř vranou.</p>
			<p class="MLP_text ParaOverride-1">Pozorovala je a&#160;nepřemýšlela přitom o&#160;ničem. Pouze se jí někdy letmo dotkla vzpomínka ze zimy, vzpomínka s&#160;divokými koňmi na srázné stezičce. Zpočátku ji odháněla. Noc pod&#160;Novou lunou totiž v&#160;Halýše zanechala nezvyklý vtíravý strach z&#160;čehosi nepojmenovatelného. Později ale dívka zimní vzpomínku přijala&#160;– a&#160;nejen tu jedinou, na Bardavanské údolí. Přesto nesmyslný strach z&#160;luny nezapadl jak peníz do hlubiny, zůstal a&#160;chladil.</p>
			<p class="MLP_text ParaOverride-1">Pískový hřebec větří, zdvihá hlavu. Tuší snad přítomnost lidských očí?</p>
			<p class="MLP_text ParaOverride-1">Mohla bych zajít častěji na Lužinku, napadlo Halýšu znenadání. Tam mě potřebují. Děvčata se nevyznají v&#160;hospodářství. Rynša byla vtělený oheň, až příliš rázná a&#160;soběstačná, všechno si zařídila po svém&#160;– a&#160;tak po její svatbě a&#160;odchodu si každou chvíli nevědí sourozenci rady. Na starou dětinskou tetu se lze spolehnout stěží.</p>
			<p class="MLP_text ParaOverride-1">Ostatně mnoho Lužineckým dlužím. Teď mám příležitost splácet, co pro mě udělali, když nám nájezdníci vypálili Pomezí.</p>
			<p class="MLP_text ParaOverride-1">Přemýšlela však přesto dlouho.</p>
			<p class="MLP_text ParaOverride-1">Uvažovala, nakolik se bratranec smířil se skutečností, jež se nedala změnit. Nakolik se vzdal naděje, že by Halýša opětovala náklonnost, kterou si jí netroufl nikdy přiznat otevřeně, ale o&#160;níž dívka sebemíň nepochybovala.</p>
			<p class="MLP_text ParaOverride-1">Nakonec dala důvěru jeho prosté, zemanské moudrosti, co se spolehlivě drží pevné půdy.</p>
			<p class="MLP_text ParaOverride-1">Mohu zajít na Lužinku třeba každý týden, řekla si. Já a&#160;Chardan víme jeden o&#160;druhém dost, abychom po sobě nežádali nemožné. On se smířil s&#160;přátelstvím&#160;– a&#160;já ho za to ctím. Nebýt Rynši, dávno by ledaco přebolelo.</p>
			<p class="MLP_text ParaOverride-1">Rozhodla se.</p>
			<p class="MLP_text ParaOverride-1">Pak na bosé nohy navlékla opánky. Vodou nasáklý mech jí zamlaskal pod nohama, jak při obouvání přešlápla z&#160;nohy na nohu. Trošku se lekla, zdálo se jí, že přitom zamumlal cosi v&#160;neuchopitelném prastarém jazyce. Ale zahnala ta slova jako mámení.</p>
			<p class="MLP_text ParaOverride-1">Půjdu. Zase dál.</p>
			<p class="MLP_text ParaOverride-1">Rozběhla se k&#160;Pomezí, vybírajíc si mezi kalužemi a&#160;pramínky kousky sušší cesty.</p>
			<p class="MLP_text ParaOverride-1">Domů přišla zarousaná&#160;– jako divocí koně, kteří cválali tajícím sněhem.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Cítila, že ji nespouští z&#160;očí&#160;– a&#160;byl to pocit nepříjemný. Snažila se Latydarovi vyhýbat, ale mezi tolika lidmi a&#160;v&#160;neustálém pohybu to nebylo jednoduché. Navíc ji sledoval jen zpovzdálí.</p>
			<p class="MLP_text ParaOverride-1">Nejprve se značkovala hříbata. Oddělili je od matek a&#160;do hebké kůže jim vypalovali značku pánů na Lužince, vlaštovku v&#160;letu. Spálená srst nepříjemně páchla a&#160;zvířata se plašila nečekanou bolestí, kterou zaháněla až chladivá mast z&#160;býlí. Ocejchovaná hříbata, stále trochu polekaná, potom muži zahnali do druhé ohrady, zpátky ke klisnám, na louku svažující se k&#160;říčce.</p>
			<p class="MLP_text ParaOverride-1">Tráva sladce voněla, mast zmírnila palčivost čerstvé rány, klisny se chovaly pokojně… Brzy si hříbata hrála a&#160;popásala se, jako by se nic nestalo. Jen ta bázlivější se lekala lidské pozornosti, obhlížení, ukazování. Podívej tamtoho hřebečka! Ten má hezky stavěné nohy, inu, je vidět dobrá krev…!</p>
			<p class="MLP_text ParaOverride-1">Přátelé i&#160;známí chválili Chardanovi stádo, jak se slušelo, a&#160;někteří už přemýšleli, jestli by neměli sjednat koupi některého zvířete namístě. Ve zdejším kraji choval koně málokdo, a&#160;proto Haberův syn většinu těch svých prodal do okolí. Sousedé je kupovali rádi, v&#160;Damalu vždycky dávali přednost domácím koním před těmi, které honívali na trhy handlíři z&#160;Trynu nebo pastevci z&#160;Vanedu.</p>
			<p class="MLP_text ParaOverride-1">Kolem poledního začali Chardan a&#160;jeho sestry zvát hosty ke stolům. Většina lidí se vydala od pastvin k&#160;prostřené tabuli. Jen pár mužů, kteří se chystali poprvé sedlat odrostlá hříbata, zůstalo roztroušeno u&#160;ohrad. Zdržely se i&#160;některé ženy. Mezi nimi Halýša.</p>
			<p class="MLP_text ParaOverride-1">Důležitá práce v&#160;domě byla hotová a&#160;ona chtěla, aby sestřenky převzaly své pravé místo. V&#160;tom se ukázala prozíravější, než bývala Rynša&#160;– a&#160;navíc ji do dvora nic netáhlo.</p>
			<p class="MLP_text ParaOverride-1">Ani Latydar neodešel.</p>
			<p class="MLP_text ParaOverride-1">Postával opodál, opřený lokty o&#160;hrazení. Podívala se po něm zpod víček. Zbytečná opatrnost! V&#160;tom okamžiku se jejich pohledy setkat nemohly.</p>
			<p class="MLP_text ParaOverride-1">Latydara zaujal vysoký hřebec, jeden z&#160;asi desítky divokých koní, které se nedávno podařilo chytit, když spásali ozimy, a&#160;kteří teď čekali na svůj příští osud.</p>
			<p class="MLP_text ParaOverride-1">Zvíře s&#160;ušlechtilou klabonosou hlavou, silné, pevné a&#160;krásně rostlé, zrovna předurčené pod rytířské sedlo, vynikalo navíc výjimečnou kovově lesklou, ocelovou barvou.</p>
			<p class="MLP_text ParaOverride-1">„Na toho se ani nedívej, pane,“ oslovil Latydara Chardanův podkoní. „Je posedlý běsy!“</p>
			<p class="MLP_text ParaOverride-1">Na důkaz svých slov se přehoupl přes ohradu a&#160;přiblížil se k&#160;hřebci. Bič pro jistotu pevně svíral v&#160;ruce.</p>
			<p class="MLP_text ParaOverride-1">Kůň se okamžitě vztyčil na zadní a&#160;vztekle se na vetřelce osopil. Zaútočil na něj kopyty. Podkoní zaklel, uhnul a&#160;zvíře několikrát řádně přetáhl bičem. Vydráždil ho tím ještě víc a&#160;musel nakonec poněkud nedůstojně z&#160;ohrady utéci, zatímco hřebec vítězně pohazoval hlavou na dlouhém, lehce zpoceném krku.</p>
			<p class="MLP_text ParaOverride-1">„Mrcha!“ ulevil si muž. „Krasavec, ale nebude z&#160;něj nic, leda žrádlo pro psy. Potloukl už dva lidi.“</p>
			<p class="MLP_text ParaOverride-1">„Na takového koně nesmíš chodit s&#160;bičem,“ ozval se Latydar. „Neumíš-li to s&#160;ním, dej mu pokoj, ať ho nezkazíš.“</p>
			<p class="MLP_text ParaOverride-1">Dívka mimoděk postoupila o&#160;krůček blíž.</p>
			<p class="MLP_text ParaOverride-1">Podkoní, starší rázný chlap, se zamračil a&#160;změřil si mladíka úkosem.</p>
			<p class="MLP_text ParaOverride-1">„Pane, já krotím divoké koně víc než deset let. Od časů, co se v&#160;kraji přemnožili. Počítám, že tys ještě dávno neměl rytířské ostruhy, když jsem prvnímu takovému srazil hřebínek! Jsi cizinec a&#160;host, ale při vší úctě&#160;– nemáš mi co radit!“ Dokončil svou řeč velmi rozhořčeně, a&#160;že se špatně ovládal, hodil vztekle bič na zem.</p>
			<p class="MLP_text ParaOverride-1">„Zkusím to sám,“ pronesl klidně Latydar.</p>
			<p class="MLP_text ParaOverride-1">„Zláme ti kosti. Takové potvoře je na rozdíl ode mě jedno, jsi-li host nebo zdejší,“ mračil se podkoní.</p>
			<p class="MLP_text ParaOverride-1">Halýša znala tyto bouřky. Neměly dlouhého trvání.</p>
			<p class="MLP_text ParaOverride-1">Zvědavě se přiblížila o&#160;další krok.</p>
			<p class="MLP_text ParaOverride-1">„Co by zlámal,“ mávl rukou mladík. „Jenom jděte všichni pryč, potřebuji klid. Být s&#160;ním sám!“</p>
			<p class="MLP_text ParaOverride-1">Poslechli neochotně, podkoní, dva pastevci, hlouček kluků, děvečka z&#160;vedlejšího statku, nejspíš snoubenka jednoho z&#160;pastevců&#160;– i&#160;Halýša. Odešli o&#160;kus dál, posadili se na hromadu kamenů u&#160;nedalekého hájku a&#160;zvědavě pozorovali cizincovo počínání.</p>
			<p class="MLP_text ParaOverride-1">Halýša zůstala raději sama, skryla se ve stínu staré borovice na stráni nad pastvinou.</p>
			<p class="MLP_text ParaOverride-1">Latydar vstoupil do ohrady vraty, pomalu, velice pomalu, nespouštěje z&#160;koně oči.</p>
			<p class="MLP_text ParaOverride-1">Dívej se na mě, tak, jen klid… Budu ti něco povídat… Ne, neboj se, jenom se dívej přímo na mě.</p>
			<p class="MLP_text ParaOverride-1">Koňské uši přilepené k&#160;šíji se pozvolna zdvihaly, napřímené kornoutky se obrátily k&#160;mladému muži a&#160;nejisté oči ztrácely zuřivý lesk.</p>
			<p class="MLP_text ParaOverride-1">Co, nepokouší tě zvědavost? Jistěže ano, pojď si mě prohlédnout! A&#160;já taky o&#160;malý krůček blíž&#160;– ty ke mně, já za tebou… Nono! Copak! Tak je to správně…</p>
			<p class="MLP_text ParaOverride-1">Halýša udiveně sledovala dění v&#160;ohradě. V&#160;životě neviděla, jak někdo krotí koně tímto způsobem. Ale slyšela o&#160;tom, prý si tak podmaňují koně Rozemští. Ohlávku přátelské řeči jim nasadí, na uzdu trpělivosti a&#160;klidu uvážou…</p>
			<p class="MLP_text ParaOverride-1">To nemůže dokázat, předvádí se, trynský král, jak má ve zvyku! Chardanův podkoní se ve své věci vyzná.</p>
			<p class="MLP_text ParaOverride-1">Míjely tiché, nekonečně trpělivé chvíle. Uplynula půlhodina&#160;– Latydar stanul přímo před zvířetem.</p>
			<p class="MLP_text ParaOverride-1">Hřebec k&#160;němu sklonil hlavu&#160;– a&#160;projevoval pouze přátelskou zvědavost, ani smítko útočnosti. Začal muže nerozhodně očichávat.</p>
			<p class="MLP_text ParaOverride-1">Ten lehoučce, jako by si jen spolu hráli, opatrně nasadil koni ohlávku. Hřebec neklidně zafrkal. Kornoutky uší se nerozhodně sklopily. Záhy se ale znova upokojil. Dovolil, aby ho Latydar hladil, dokonce aby mu objal hlavu a&#160;přitáhl si ji mazlivě na prsa. Naslouchal mužovu tichému hlasu, který mu svěřoval nějaké tajemství.</p>
			<p class="MLP_text ParaOverride-1">Halýša strnula překvapením. A&#160;nejen ona. Nikdo z&#160;diváků nečekal podobný konec nebezpečné hry.</p>
			<p class="MLP_text ParaOverride-1">A&#160;potom z&#160;houští přilétl oblázek. Halýša mohla pouze hádat odkud. Nezmýlila se však, když v&#160;duchu obvinila jednoho z&#160;podkoního vnuků, který asi nesnesl dědovu prohru, navíc prohru s cizincem.</p>
			<p class="MLP_text ParaOverride-1">Házet dokázal znamenitě. Trefil koně přímo do slabin, a&#160;zprudka.</p>
			<p class="MLP_text ParaOverride-1">Zvíře se vyděsilo. Vytrhlo hlavu z&#160;Latydarova objetí, cvaklo po něm zuby, poskočilo proti němu a&#160;hrudí jej srazilo na zem. Proč jsi mi ublížil?</p>
			<p class="MLP_text ParaOverride-1">Hned nato se začalo vzpínat a&#160;tlouct kopyty těsně kolem ležícího.</p>
			<p class="MLP_text ParaOverride-1">Halýša stěží ztlumila výkřik. Připadlo jí, že ačkoli kůň asi nechce muže zabít, přece jej kopytem zasáhl. A&#160;opravdu, objevila se krev.</p>
			<p class="MLP_text ParaOverride-1">Spěchali na pomoc, ale dřív než doběhli k&#160;ohradě, poradil si Latydar sám. Sotva se hřebec přestal vzpínat, hbitě se stáhl z&#160;dosahu kopyt a&#160;zvedl se na nohy.</p>
			<p class="MLP_text ParaOverride-1">Okolo ohrady bylo najednou plno lidí. Podkoní vypadal vyděšeně, bezpochyby mistrného vrhače kamenů poznal. Pokoušel se ovládnout zběsilého koně. Nesmyslně a&#160;pozdě, protože Latydar se už dostal do bezpečí. Starý muž zas vytáhl na zvíře bič. Latydar mu ho rozčileně vytrhl z&#160;ruky.</p>
			<p class="MLP_text ParaOverride-1">Hřebec lítil, vyhazoval a&#160;útočil proti ohradě.</p>
			<p class="MLP_text ParaOverride-1">„Dejte mu všichni pokoj,“ křičel Latydar, „dejte mu pokoj, nebo si srazí vaz!“</p>
			<p class="MLP_text ParaOverride-1">„Ten kůň je démon, sedlali ho duchové!“</p>
			<p class="MLP_text ParaOverride-1">„Hlouposti! Mlč už! Při svých šedinách bys měl mít víc zdravého rozumu! Opovaž se na to zvíře sáhnout!“</p>
			<p class="MLP_text ParaOverride-1">Doprostřed všeho toho hluku vstoupila Halýša, dosud trochu zadýchaná leknutím, ale navenek zcela klidná.</p>
			<p class="MLP_text ParaOverride-1">Rozehnala čeleď i&#160;děti a&#160;obrátila se k&#160;Latydarovi s&#160;rozhodností domácí paní. Slušela jí. Pohled na dívku zmírnil mladíkovo rozhořčení jak čarovný proutek z&#160;lísky, o&#160;půlnoci slunovratu trhaný.</p>
			<p class="MLP_text ParaOverride-1">„A&#160;ty, můj pane, pojď se mnou do statku. Ta rána potřebuje ošetřit.“</p>
			<p class="MLP_text ParaOverride-1">Zdráhal se.</p>
			<p class="MLP_text ParaOverride-1">„Nic to není, škrábnutí… Nemusí každý vědět…“</p>
			<p class="MLP_text ParaOverride-1">„Půjdeme zadem.“</p>
			<p class="MLP_text ParaOverride-1">Vykročila před ním a&#160;pečlivě skryla pobavené pousmání.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Šli sice zadem a&#160;vyhnuli se hodujícím hostům, ale ve světnici narazili na starou Chardanovu tetu. A&#160;tak Halýše nezbylo než nejprve umírnit její hořekování. Stařenka za poslední měsíce sešla a&#160;zdětinštěla, povídavost ji ovšem neopustila, spíš naopak.</p>
			<p class="MLP_text ParaOverride-1">„Posaď se, tetičko, a&#160;nerozčiluj se,“ chlácholila ji, a&#160;zatímco tetu usazovala na lavici, obracela se ke služce: „Přines víno, anebo…,“ podívala se letmo na Latydarovu ránu a&#160;usoudila, že tolik zase nekrvácí, „… anebo raději pálenku.“</p>
			<p class="MLP_text ParaOverride-1">Druhé děvče poslala pro vodu, plátno, mast…</p>
			<p class="MLP_text ParaOverride-1">„Však víš, co je třeba!“</p>
			<p class="MLP_text ParaOverride-1">Latydar přihlížel dění v&#160;místnosti s&#160;mlčenlivým zájmem. Za okamžik se rozhostil pořádek.</p>
			<p class="MLP_text ParaOverride-1">„Ty, můj pane,“ řekla Halýša, „ty si taky sedni.“</p>
			<p class="MLP_text ParaOverride-1">Poslechl ji bez odporu, stejně jako ostatní. Konečně rána způsobená kopytem rozdivočelého koně musela jistě dost bolet.</p>
			<p class="MLP_text ParaOverride-1">Služka s&#160;pálenkou se vrátila. Halýša nalila kapku stařence a&#160;o&#160;dost štědřeji počastovala hosta. Druhá děvečka přispěchala s&#160;vodou, jehlou a&#160;režnou nití, mastí ze svízele, jitrocele a&#160;šalvěje a&#160;s&#160;plátnem. Halýša rychle natrhala z&#160;jemné tkaniny pruhy.</p>
			<p class="MLP_text ParaOverride-1">V&#160;tu chvíli se tetička ozvala:</p>
			<p class="MLP_text ParaOverride-1">„Její bába byla rozená felčarka, pane, a&#160;Ilša je po ní. Co by si taky jinak chudák počala, pět let sama, statek na krku! Tady shánějí zemanku, i&#160;když jim chybí porodní bába.“</p>
			<p class="MLP_text ParaOverride-1">„Nalij si ještě trošku pálenky, tetičko,“ přerušila ji dívka a&#160;otočila se k&#160;hostu. „Svlékej, prosím, halenu, můj pane.“</p>
			<p class="MLP_text ParaOverride-1">Udělal, co řekla. A&#160;přece. Bylo mu to nepříjemné. Halýša vycítila lehkou rozmrzelost&#160;– zdálo se jí, že nechuť, s&#160;níž stáhl potrhanou a&#160;zašpiněnou košili přes hlavu, pramení z&#160;ostychu.</p>
			<p class="MLP_text ParaOverride-1">Jen halenu svlékl, teta promluvila znova.</p>
			<p class="MLP_text ParaOverride-1">„Chlapče milý,“ div nezalomila vrásčitýma rukama, „ty sis musil v&#160;té válce užít své!“</p>
			<p class="MLP_text ParaOverride-1">Neodpověděl na to nic, Halýša si však všimla, že se pro sebe usmál.</p>
			<p class="MLP_text ParaOverride-1">Začala opatrně vymývat roztrženou paži.</p>
			<p class="MLP_text ParaOverride-1">Teta v&#160;nářcích na válku pokračovala.</p>
			<p class="MLP_text ParaOverride-1">„Můj nejstarší vnuk, co bydlí na západě, taky nevyvázl zrovna lehce. Bojoval pod trynským králem, jako Chardan. V&#160;posledním roce ho ťali mečem přímo přes tvář. Sotva se po něm teď nějaké děvče ohlédne!“</p>
			<p class="MLP_text ParaOverride-1">„A&#160;co by se taky ohlíželo, tetičko! Vždyť je zasnoubený, a&#160;pokud vím, o&#160;slunovratu se žení, ne?“</p>
			<p class="MLP_text ParaOverride-1">„Ty jsi hned se vším hotova, děvenko,“ pokárala ji stará paní.</p>
			<p class="MLP_text ParaOverride-1">Halýša neznatelně pokrčila rameny a&#160;kývla na služku:</p>
			<p class="MLP_text ParaOverride-1">„Zapal kahánek a&#160;podej mi jehlu a&#160;nit. Raději ránu zašiju, je hluboká.“</p>
			<p class="MLP_text ParaOverride-1">Chviličku bylo ticho. Halýša zatím protáhla jehlu plamenem a&#160;navlékla nit. Ale ještě ani s&#160;šitím nezačala a&#160;stařenka spustila zase.</p>
			<p class="MLP_text ParaOverride-1">„Takové rány! Žes to vůbec přežil, pane! Ta jizva na boku vypadá, jako bys býval měl namále. Inu, zemané a&#160;rytíři jsou malé panstvo! Určitě s&#160;vámi vymetali kdeco a&#160;sami vyšli bez úhony. Chardan sice nedá na trynského krále dopustit, ale já si myslím, že ten své jizvy nepochybně nepočítá, vždyť nemá co!“</p>
			<p class="MLP_text ParaOverride-1">Halýše se najednou udělalo mdlo. Dnes je takové dusno! Zčervenala, zbledla. Pocítila nepatrné zachvění paže, kterou ošetřovala. Viděla své zakrvácené prsty, a&#160;pak její oči sklouzly k&#160;starším i&#160;čerst­vějším jizvám na Latydarově těle, hlavně k&#160;tomu skutečně ošklivě poznamenanému pravému boku. Byla si jistá, že občas krále dosud trápí.</p>
			<p class="MLP_text ParaOverride-1">Proč se nebrání? Ano, bylo by ponižující hájit se před přestárlou pošetilou ženou. On se však asi vůbec nechce obhajovat. Nebo neumí.</p>
			<p class="MLP_text ParaOverride-1">Narovnala se nad zašitou ranou a&#160;přetřela čelo hřbetem ruky. Potom bez rozmýšlení vyhrkla:</p>
			<p class="MLP_text ParaOverride-1">„Pro všechno na světě, tetičko milá, mlč už konečně!“</p>
			<p class="MLP_text ParaOverride-1">„Halýšo,“ bránila se stařena dotčeně, skoro plačtivě, „takovou neúctu k&#160;mým bílým vlasům si od tebe nezasloužím, křičíš na mě jak na děvečku!“</p>
			<p class="MLP_text ParaOverride-1">Dívka se hbitě opanovala.</p>
			<p class="MLP_text ParaOverride-1">„Odpusť,“ omluvila se rychle, „nemyslela jsem to zle. Já… je takové horko… a&#160;zatočila se mi hlava.“</p>
			<p class="MLP_text ParaOverride-1">„Tobě taky?“ zeptal se šeptem Latydar. Chytil Halýšinu dlaň a&#160;stiskl ji ve své. Podruhé zčervenala. Neodpověděla mu. Ošetřování dokončila mlčky a&#160;nevnímala ani tetu, která se opět nezadržitelně rozpovídala.</p>
			<p class="MLP_text ParaOverride-1">Potom se vytratila ze síně. V&#160;chodbě minula Chardana, k&#160;němuž se teprve teď doneslo, co se stalo u&#160;ohrad, a&#160;který pospíchal za vzácným hostem.</p>
			<p class="MLP_text ParaOverride-1">Posadila se na truhlu.</p>
			<p class="MLP_text ParaOverride-1">„Toho koně od tebe koupím, příteli,“ slyšela Latydarův hlas.</p>
			<p class="MLP_text ParaOverride-1">„Zabije tě, můj pane,“ namítal Chardan. „Copak bych si to mohl vzít na svědomí?“</p>
			<p class="MLP_text ParaOverride-1">Tetička broukavě přizvukovala…</p>
			<p class="MLP_text ParaOverride-1">„Proč by mě zabil! Potřebuje si zvyknout. Koupím ho za jakoukoli cenu…“</p>
			<p class="MLP_text ParaOverride-1">„Dám ti hřebce darem, přeješ-li si ho tolik, můj pane&#160;– ale… toužil jsem věnovat ti něco lepšího! Ne zvíře, které bych beztoho nakonec musel dát utratit.“</p>
			<p class="MLP_text ParaOverride-1">Víc neposlouchala. Vstala a&#160;odběhla z&#160;domu k&#160;jezeru pod lesem. Teprve tam získala zpátky ztracenou rovnováhu.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Z&#160;několikadenního vedra se narodila bouřka, první letos na jaře. Divoké, hrozivé chumáče černých mraků bobtnaly a&#160;srážely se nad krajinou. Od západu se ozýval hrom.</p>
			<p class="MLP_text ParaOverride-1">Přesto nespěchala pod střechu. Z&#160;bouřky nemívala strach, třebaže k&#160;ní cítila úctu příbuznou úctě krajiny, která také zná sílu vichřice, deště, krup a&#160;blesku.</p>
			<p class="MLP_text ParaOverride-1">Kéž jenom dobré přineseš, oslovila Halýša náhlý závan větru, jak velel obyčej.</p>
			<p class="MLP_text ParaOverride-1">Spadly první horké kapky.</p>
			<p class="MLP_text ParaOverride-1">V&#160;tom okamžiku za sebou zaslechla kroky. Ohlédla se.</p>
			<p class="MLP_text ParaOverride-1">„Hledal jsem tě,“ řekl Latydar. V&#160;zorničkách se mu odrazilo ostré světlo blesku.</p>
			<p class="MLP_text ParaOverride-1">Uhodilo. Téměř vedle nich.</p>
			<p class="MLP_text ParaOverride-1">Na opačném břehu jezera, tam, odkud král včera zahlédl koupající se dívky, vzplála borovice. Jasným, vzhůru, ano, přímo vzhůru šlehajícím plamenem.</p>
			<p class="MLP_text ParaOverride-1">Halýšu vyděsil ten blesk jako žádný v&#160;životě. Zaslechla totiž zasažený strom&#160;– vykřikl jak člověk probodený oštěpem nebo mečem, ne, jinak, docela jinak…, a&#160;přece…</p>
			<p class="MLP_text ParaOverride-1">Latydar smrtelný vzdech stromu nevnímal. Zato nadšeně děkoval Halýšinu leknutí&#160;– vždyť ve chvilce slabosti dovolila, aby ji objal. Ale když ji chtěl políbit, rozhořčeně se mu vymkla. Ustoupila však jen o&#160;krok.</p>
			<p class="MLP_text ParaOverride-1">Hustě se rozpršelo, provazce vody šlehaly zem. Borovice hořela dál. Stáli proti sobě. Doléhal k&#160;nim praskot větví. Halýša se třásla.</p>
			<p class="MLP_text ParaOverride-1">Zahřmělo zase, už mírněji. Bouřka se hnala pryč jak splašené stádo. Hrom odezníval v&#160;dálce.</p>
			<p class="MLP_text ParaOverride-1">Schovali se pod rozložitou lípou. Skrze mladinké, sotva rozvinuté listí na ně dopadaly kapky dál… Co na tom záleželo, stejně byli oba mokří na kůži. Z&#160;vlasů jim stékala voda.</p>
			<p class="MLP_text ParaOverride-1">Podlehl jednomu ze svých rychlých rozhodnutí.</p>
			<p class="MLP_text ParaOverride-1">„Chci si tě vzít!“ řekl. Nahlas, aby přehlušil hukot deště, ohně i&#160;oblohy.</p>
			<p class="MLP_text ParaOverride-1">„Ne, to není pravda!“ odrazila ho prudce. „Tropíš si ze mě smích, vidím to na tobě!“</p>
			<p class="MLP_text ParaOverride-1">„Oči ti neslouží. Potřebuji vedle sebe takovou, jako jsi ty. Královnu pro Tryn!“</p>
			<p class="MLP_text ParaOverride-1">„Posmíváš se mi!“ opakovala.</p>
			<p class="MLP_text ParaOverride-1">Borovice planula krvavou září, už nenaříkala.</p>
			<p class="MLP_text ParaOverride-1">„Nevíš snad, co jsem zač? Zemanka z bezvýznamného rodu… po boku vladaře z&#160;domu Kornelaků! Tvoji lidé…“</p>
			<p class="MLP_text ParaOverride-1">Nedokončila. Ostře, skoro zle se zasmála. Závan větru jí vhodil do tváře hrst kapiček z&#160;lipového listí. Klouzaly jí po lících jak slzy.</p>
			<p class="MLP_text ParaOverride-1">„Lidé si zvyknou. A&#160;co je nám vlastně po nich!“</p>
			<p class="MLP_text ParaOverride-1">Pokusil se ji znovu obejmout, ale odstrčila ho.</p>
			<p class="MLP_text ParaOverride-1">„Ne. Nevěřím ti!“</p>
			<p class="MLP_text ParaOverride-1">„Cože?“</p>
			<p class="MLP_text ParaOverride-1">„Nevezmu si tě, vzácný pane. Nechci se ještě vdávat, a&#160;kdybych chtěla, vyberu si někoho z&#160;našich… Zanech žertů!“</p>
			<p class="MLP_text ParaOverride-1">Bouřka se stočila zpátky, podruhé uhodilo poblíž.</p>
			<p class="MLP_text ParaOverride-1">„Vdáš se za prašivého zemánka a&#160;budeš třít bídu s&#160;nouzí?“</p>
			<p class="MLP_text ParaOverride-1">Rozhořčeně sebou trhla.</p>
			<p class="MLP_text ParaOverride-1">„Co po měšci, sama nemám mnoho!“</p>
			<p class="MLP_text ParaOverride-1">„Proto dáš přednost nějakému sedlákovi, který dovolí, aby ses udřela na zadluženém statku? A&#160;budeš za deset let podobná loňskému jablku&#160;– stará, kyselá a&#160;scvrklá. Anebo si rovnou sama uschneš! Já bych ti položil k&#160;nohám Tryn!“</p>
			<p class="MLP_text ParaOverride-1">Pokud ji chtěl zranit, podařilo se mu to.</p>
			<p class="MLP_text ParaOverride-1">„Jiné Tryn k&#160;nohám pokládej! A&#160;mně dovol jít!“</p>
			<p class="MLP_text ParaOverride-1">Nedokázala vyčíst z&#160;Latydarovy tváře, co se mu honí hlavou. Byla přesvědčená, že muž stěží zvládá vztek. Vždyť se mu jeho pošetilý žert nezdařil. Snad je král dokonce uražený.</p>
			<p class="MLP_text ParaOverride-1">„Na mou duši,“ řekl konečně pomalu a&#160;se stínem údivu, „dáváš mi košem!“</p>
			<p class="MLP_text ParaOverride-1">Dostala chuť osvobodit se od něj dočista. Jak liška, zázračně zachráněná ze sklopce, zmizela v&#160;deštivém lese. Bez jediného dalšího slova. Lípa za ní chtivě hmátla větrem rozhoupanými větvemi. Potom si zlomyslně zaševelila. Slyšela její hlas. Cítila v&#160;zádech strom, který se po ní natahuje, a&#160;pohled muže, který ji chtěl spoutat.</p>
			<p class="MLP_text ParaOverride-1">Prostoupil ji nesmyslný děs. Utéct, jen utéct pryč…, je lhostejné kam!</p>
			<p class="MLP_text ParaOverride-1">Latydar stál ještě dlouho zamyšleně pod lípou. Světle zelené lístky po něm šepotavě stříkaly vodu.</p>
		</div>
</body>
</html>