<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krajina_s_jednorozcem-47</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krajina_s_jednorozcem-47" xml:lang="cs-CZ">
		<div class="Z-kladn--textový-r-meček">
			<p id="_idParaDest-46" class="MLP_uroven2_kapitola ParaOverride-1">Jedenáctá kapitola</p>
			<p class="MLP_text_bez1radku ParaOverride-1">Když Thoren přišel své paní oznámit, že krátkodechá vzpoura, uhašená snadno předně díky kněžninu svědectví a&#160;novému slibu, vyhasla stejně rychle, jak se rozhořela, dívka už neplakala. Už se zdvihla z&#160;lůžka, na němž předtím ležela zdánlivě nekonečnou dobu, stočená do klubíčka, a&#160;vzlykala rozhořčeně, zoufale, k&#160;neutišení.</p>
			<p class="MLP_text ParaOverride-1">V&#160;Thorenových patách vstoupil Dharid-Nyr. Bez ohlášení. Na kabátci krev. Svou, nepřátelskou a&#160;Séned-Marovu. Ta ho pálila, jako by ji prolil sám.</p>
			<p class="MLP_text ParaOverride-1">Žena, kterou měl před sebou, na něj hleděla nevraživě a&#160;bez obvyklé plachosti. Snad ji zanechala tam, ve dvoraně.</p>
			<p class="MLP_text ParaOverride-1">Thoren ho ani nepozdravil.</p>
			<p class="MLP_text ParaOverride-1">Dharid-Nyr poslal mládence pryč, ale panoš počkal teprve na to, co poručí paní. Váhavě kývla a&#160;on ji neochotně opustil.</p>
			<p class="MLP_text ParaOverride-1">„Kněžno,“ oslovil dívku Dharid-Nyr, „dovol, vysvětlím ti…“</p>
			<p class="MLP_text ParaOverride-1">Nemluvila, jen se na něj dívala. Zkoumavě, odtažitě, jak přes rozbouřenou řeku. Nebyl si jist, jestli ho vůbec poslouchá.</p>
			<p class="MLP_text ParaOverride-1">„Vím, co si o&#160;mně myslíš. Totéž si myslí i&#160;můj přítel, můj bratr, který za mě nasadil život a&#160;právě teď snad mou vinou umírá. A&#160;jestli si myslí on, že jsem křivě přísahal, jak ty bys mohla věřit něčemu jinému! Přesto chci, abys slyšela, že to, co jsem řekl před svědky ve dvoraně, byla čistá pravda.“</p>
			<p class="MLP_text ParaOverride-1">Charin Zara mimoděk o&#160;krok uhnula, z&#160;jasu světelného kužele vrhaného podvečerním sluncem do stínu. Přitom lehce zavrtěla hlavou, už opět plaše nakloněnou.</p>
			<p class="MLP_text ParaOverride-1">„Ano, nemusíš mi věřit,“ pokračoval horečně. Víc a&#160;víc si uvědomoval nepravděpodobnost svého tvrzení a&#160;neschopnost přesvědčit tu ostražitou bytost očekávající další zradu. „Co taky znamenají slova, jestliže skutky směřovaly proti nim? Navíc ještě nedávno bych se pokládal za lháře sám, slyšet, na co jsem dnes přísahal. Máš tisíc důvodů domnívat se, že s&#160;tebou hraji nějakou nepoctivou hru…“</p>
			<p class="MLP_text ParaOverride-1">Stále mlčela. Neviděl jí do zastíněné tváře a&#160;bál se přistoupit blíž. Oba těžce oddechovali, slunce zapadalo. Obrázky na zdi splývaly v&#160;barevný vír, z&#160;něhož bylo snadné přijít o&#160;rozum.</p>
			<p class="MLP_text ParaOverride-1">Zůstat ještě chvíli v&#160;jejich zajetí se zdálo stejně strhující a&#160;nesnesitelné jako poslouchat jednorožce, když hlavu zvrátí k&#160;obloze a&#160;jeho hlas otřásá podnebesím.</p>
			<p class="MLP_text ParaOverride-1">Dharid se odvrátil. Přistoupil spěšně ke stolu uprostřed místnosti a&#160;stáhl si z&#160;malíčku prsten. Položil ho na desku. Úzké olivové větvičky, křehoučká práce zručného stříbrotepce, malinko ohlazená mnohaletým nošením, rozhoupaný lesklý kroužek…</p>
			<p class="MLP_text ParaOverride-1">„Toto je prsten, který patřil mé matce,“ řekl, aniž se po dívce ohlédl. „Kdyby sis ho vzala… Přijmeš-li ho, poznám, žes mi odpustila alespoň něco z&#160;toho, čím jsem se na tobě provinil. A&#160;žes uvěřila mé dnešní přísaze. Není to půjčka za oplátku. Neobávej se, k&#160;ničemu tě nezaváže. Vždyť vím, že ke mně můžeš cítit leda nepřátelství. Přesto…“</p>
			<p class="MLP_text ParaOverride-1">Nepohnula se, tichá, bdělá.</p>
			<p class="MLP_text ParaOverride-1">Odcházel bez odpovědi.</p>
			<p class="MLP_text ParaOverride-1">Stříbrný kroužek opuštěně blyskotal na dubovém stole. Na jeho vnitřní straně vyrytá slova, překrytá stínem. Lúwith-á dhy.</p>
			<p class="MLP_text ParaOverride-1">Ležel tam sám, zatímco soumrak dávno rozmazal obrysy všech věcí a&#160;halas potyček v&#160;podhradí utichl. Lidé se posadili u&#160;ohňů. Jedli, vyprávěli si. Dokonce se smáli. Muži škádlili děvčata.</p>
			<p class="MLP_text ParaOverride-1">Možná se nad zemí právě přehnala divoká bouřka, srazila hlavy několika pyšným topolům a&#160;vyvrátila synrachový háj. Proč však na ni myslet, jestliže ji už připomíná pouze hřmění, doléhající ze&#160;zdánlivě nekonečné dálky?</p>
			<p class="MLP_text ParaOverride-1">Teprve nad ránem lidé z&#160;únavy zase trochu zvážněli, ale jenom napůl, vždyť zítra a&#160;po mnoho příštích dní nechají zbraně spát. A&#160;bude trh&#160;– příležitost vydělat, nebo něco utratit za nový plášť, když ten starý je po bouřce samý cár. Pak se potěšit pohledem na tanec hezkého děvčete a&#160;hodit bubeníkovi pár měďáků. Skoro šest let uběhlo od veliké války, zítra je trh a&#160;víno z&#160;rozemských vinic má opojnou chuť.</p>
			<p class="MLP_text ParaOverride-1">Nějaké děvče dole u&#160;ohně vyskočilo na kamenný stupeň, vzneslo se nad hlavy sedících lidí, až jaspisem vykládané náramky na hubených polodětských předloktích cinkly jeden o&#160;druhý.</p>
			<p class="MLP_text ParaOverride-1">Začala zpívat. Nezkušený hlas mezi palácovými zdmi měkce násobila ozvěna:</p>
			<p class="MLP_verse_-I-_-12-12- ParaOverride-1">„Step, moře, hory&#160;– dálka daleká.<br/>Největší dálka&#160;– duše člověka.<br/>A&#160;láska v&#160;ní jak posel v&#160;zlaté zbroji,<br/>jenž jednu dálku s&#160;druhou dálkou spojí,<br/>až v&#160;nekonečno splynou.<br/>Oblaka nad hladinou.<br/>V&#160;kavylu mořský vítr usíná.<br/>Nezbyla z&#160;dvojí samoty ani ta jediná.“</p>
			<p class="MLP_text ParaOverride-1">Stříbrná olivová snítka stočená do kroužku zmatněla hlubokou tmou.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Dharid-Nyr proseděl noc v&#160;předkomnatě zraněného přítele.</p>
			<p class="MLP_text ParaOverride-1">Několikrát ho posílali pryč. Ranhojič, Nybem, který felčarovi pomáhal, i&#160;jiní.</p>
			<p class="MLP_text ParaOverride-1">„Měl by sis odpočinout, pane! Dáme ti vědět, kdyby…“</p>
			<p class="MLP_text ParaOverride-1">Neodešel. Čekal. Bál se přiznat na co. Jeho psi mu spali u&#160;nohou. Šedivec si položil hlavu na Dharidovu pravou botu. Dotyk a&#160;váha teplé psí lebky nenápadně konejšily.</p>
			<p class="MLP_text ParaOverride-1">Yzarský hrad mezitím proplouval těžkou nocí podoben korábu prchajícímu po hladině od jednoho břehu k&#160;druhému, když není jisto, na kterém z&#160;nich bude nebezpečněji. Nad stěžni táhnou v&#160;mračnech průvody neznámých duchů a&#160;k&#160;živým doléhá tíseň z&#160;jejich blízkosti jak ozvuk koňského dusotu, jak vzdálený třesk meče o&#160;kování, jak cinkot třmenu, jak pleskot praporců. Pod kýlem draci nejhlubších hlubin, mořští hadi, nevídané bytosti rybích očí a&#160;šupinatých těl. Na palubě lidé.</p>
			<p class="MLP_text ParaOverride-1">A&#160;na vzdáleném břehu Hanuer.</p>
			<p class="MLP_text ParaOverride-1">Ani dnes jistě nespí. Moje maličká, rusovlasá Hanuer bdí. Myslí na své bratry. Na oba své bratry, na Séneda i&#160;na mě. Jako na nás myslívala ve&#160;dnech, kdy jsme vyplouvali na moře. Myslí na nás a&#160;volá Světlo světel. Volá a&#160;volá. Slovy i&#160;beze slov. Volá docela mlčky. To aby roztrhala tmu jak plátno na obvazy. Kolikrát by se naše lodě v&#160;bouři potopily, kdybys neprobděla tolik nocí, moje Hanuer?</p>
			<p class="MLP_text ParaOverride-1">Rozednívá se. V&#160;probouzejícím se hradě nastává obvyklý shon. Vrzly dveře. Psi vyskočili a&#160;běželi se pomazlit s&#160;příchozím, kterého dobře znali. Dharid-Nyr zdvihl hlavu. Z&#160;komnaty zraněného vyšel Nybem.</p>
			<p class="MLP_text ParaOverride-1">„Jak je mu?“ zeptal se kníže.</p>
			<p class="MLP_text ParaOverride-1">„Spí. A&#160;vsadím krk, že má nejhorší za sebou!“ V&#160;Nybemově hlase zněla dosud nedůvěřivá radost, vděčnost a&#160;úleva. „Opravdu by sis měl odpočinout, můj pane,“ dodal, „vždyť už je ráno!“</p>
			<p class="MLP_text ParaOverride-1">Daleko odtud Hanuer vyšla na zápraží a&#160;jde si umýt unavené oči ke studni s&#160;dřevěným vahadlem.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Stála u&#160;okna jeho komnaty. Stejně jako včera navečer jí Dharid-Nyr neviděl do tváře, oslněn jasným dnem venku. Ale tentokrát k&#160;němu pokročila, vystoupila ze světla. A&#160;poznal, že ani ona té noci nespala. Že dosud nesvlékla šedý svatební šat. Jen šperky odložila.</p>
			<p class="MLP_text ParaOverride-1">Odložila je, ty drahé šperky rozemských panovnic, diadém, opasek.</p>
			<p class="MLP_text ParaOverride-1">Odložila je. A&#160;na levou ruku navlékla prsten.</p>
			<p class="MLP_text ParaOverride-1">„Přišla jsem.“</p>
			<p class="MLP_text ParaOverride-1">Na jejích pažích draci v&#160;liliích a&#160;granátových plodech, mají uhrančivé oči. Safír v&#160;důlku hrdla se pohupuje v&#160;omamném rytmu jejího tepu.</p>
			<p class="MLP_text ParaOverride-1">Nedokázal promluvit. Zatočila se mu hlava. Sklouzl na kolena a&#160;objal ji.</p>
			<p class="MLP_text ParaOverride-1">„Ne, to ne! Nemůžeš přece přede mnou klečet!“</p>
			<p class="MLP_text ParaOverride-1">Neposlechl. Dál ji držel, jako by se bál, že se mu vymkne a&#160;zmizí. Napořád, navždycky, bez návratu.</p>
			<p class="MLP_text ParaOverride-1">Dvojí rozrušení splývalo v&#160;jediné. Dvojí dech, dvojí tep se pomalu srovnávaly do udiveného souzvuku.</p>
			<p class="MLP_text ParaOverride-1">Pomalu, zaskočena vlastní odvahou dotkla se hlavy opřené o&#160;její tělo.</p>
			<p class="MLP_text ParaOverride-1">Váhavě, udiveně klouže bílá dlaň po ebenových vlasech.</p>
			<p class="MLP_text ParaOverride-1">„Lúwith-á dhy, Dharid-Nyr. Lúwith-á dhy.“</p>
		</div>
</body>
</html>