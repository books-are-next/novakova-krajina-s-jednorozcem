<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>krajina_s_jednorozcem-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="krajina_s_jednorozcem-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">Pátá kapitola</p>
			<p class="MLP_text_bez1radku ParaOverride-1">Nad stepí řádila vichřice, k&#160;jihu nesla sníh. V&#160;komínech si zoufala meluzína a&#160;zdálo se, že temnými chodbami yzarského hradu polokráčejí, poloproplouvají přízraky dávno mrtvých vládců a&#160;nádherných paní, z&#160;nichž zbyl pouze prach pod mohylami, prach roztroušený mezi drahokamy náhrdelníků a&#160;obroučkami prstenů. Místo vábivých ženských rtů, o&#160;nichž zpívávali dvorští pěvci, úškle­bek sličně utvářené lebky&#160;– jenom zuby, přirovnávané k&#160;perlám a&#160;sněhu na horách, se v&#160;temnu mohyl dosud skvějí.</p>
			<p class="MLP_text ParaOverride-1">Za&#160;takových nocí padá na člověka veliká úzkost, je-li sám. A&#160;ptá se stínů na všechno, co ho tíží. Ptá se jich&#160;– a&#160;ony neodpovídají, nebo lžou, skládajíce na schýlená ramena ještě větší břímě.</p>
			<p class="MLP_text ParaOverride-1">Charin důvěrně znala kletbu zimních nocí. Nocí bez konce, nocí v&#160;yzarském hradě, nocí za chladnými zdmi. Nocí, kdy si říkala, že její život je podoben pohledu úzkým oknem obráceným do zdi.</p>
			<p class="MLP_text ParaOverride-1">Zavolala si louteníka a&#160;poručila mu, aby zpíval. Příběh hluboko uvízlý v&#160;paměti a&#160;duši rozemského lidu, o&#160;Hanuer a&#160;Thanrymovi. Trýznivě smutný jako tato noc a&#160;zároveň trýznivě krásný&#160;– protože v&#160;něm bylo také ráno. Sice neviděné, ale na dosah. Až skončí píseň, ti dva, o&#160;nichž se zpívá, po něm vztáhnou ruku, v&#160;krajinách, do nichž my nedohlédnem.</p>
			<p class="MLP_verse_-I-_-12-12- ParaOverride-1">„Držela nad ním věrnou stráž.<br/>Když jeho srdce umlkalo,<br/>ticho se tichem zalykalo,<br/>v&#160;soutěsce výkřik orla,<br/>na horách ozvěna.<br/>Nenaříkala Hanuer,<br/>seděla o&#160;strom opřena,<br/>o bílý kmen pod šedomodrým listím.<br/>Na srdci, které doznívá,<br/>spočívá její ruka.<br/>Krev chladne, Běsí brána puká.<br/>Ženou se stáda obzorem,<br/>vítr se žene a&#160;s&#160;ním čas…“</p>
			<p class="MLP_text ParaOverride-1">Vtom Charin Zara louteníka přerušila pohybem ruky. Poslušně přeťal příběh vprostřed věty.</p>
			<p class="MLP_verse_-I-_-12-12- ParaOverride-1">… pták Večer zpíval ve věžích<br/>Sedmibranného hradu,<br/>dvou srdcí naráz tlukot ztich…</p>
			<p class="MLP_text ParaOverride-1">Na dívku náhle dolehla ještě bolavější tíseň. Nechtěla už slyšet o&#160;pramenu, který vytryskl zpod Běsí brány na znamení velkého vítězství, nepřála si poslouchat o&#160;šedomodrém stromě, který rozkvetl uprostřed podzimu a&#160;od té doby rok co rok v&#160;tomtéž podivném čase kvete. Poslala muže pryč.</p>
			<p class="MLP_text ParaOverride-1">„Půjdu spát,“ řekla chůvě a&#160;odmítla její pomoc při svlékání.</p>
			<p class="MLP_text ParaOverride-1">Ale nebyla unavená a&#160;na měkkém loži se jí spánek vyhýbal, zatímco se noční hodiny vlekly.</p>
			<p class="MLP_text ParaOverride-1">V&#160;polospánku se k&#160;ní vrátila chvíle, kdy sama rozhodla o&#160;svém osudu&#160;– o&#160;úzkém okně proti zdi, o&#160;životě v&#160;přepychu, a&#160;přece ubohém k&#160;nesnesení.</p>
			<p class="MLP_text ParaOverride-1">Zase jako by se schovávala na sloupovém ochoze Síně sněmů a&#160;dívala se dolů, kde se tři týdny po dobytí Yzaru trynskými vojsky sešli nejpřednější muži země, ti, kteří přežili, aby jednali s&#160;nepřítelem o&#160;ukončení vleklé války.</p>
			<p class="MLP_text ParaOverride-1">Latydar Kornelak, vítěz v&#160;nablýskané zbroji, s&#160;rodovým mečem po boku, urostlý, pěkný, pramálo podobný vytáhlému chlapci, s&#160;nímž pojilo Charin Zaru neviditelné pouto. Trynský král a&#160;jeho věrní, především mladý vojevoda, jehož se Rozemští báli a&#160;vzhlíželi k&#160;němu s&#160;úctou, zřídkakdy přiznanou nepříteli.</p>
			<p class="MLP_text ParaOverride-1">A&#160;proti Trynu Rozemsko. Velmožové, šlechta.</p>
			<p class="MLP_text ParaOverride-1">Zkoumala tváře poznamenané jizvami, zachmuřené, plné rozčarování nebo nenávistné, tváře poražených. Jednu po druhé si je prohlížela, ačkoli do nich mohla vidět jen zdálky a&#160;zkresleně, z&#160;výšky a&#160;stínu ochozu, na nějž se dostala na zapřenou. Jeden z&#160;nich, to věděla, dostane, až vojska protivníka odtáhnou, rozemskou korunu.</p>
			<p class="MLP_text ParaOverride-1">A&#160;bude to ten, jemuž já dám svou ruku.</p>
			<p class="MLP_text ParaOverride-1">Zvláštní den. První svobodný den jejího života, vždyť završila pětadvacátý rok.</p>
			<p class="MLP_text ParaOverride-1">Já, to já budu muset rozhodnout o&#160;příštích letech Rozemska. Já.</p>
			<p class="MLP_text ParaOverride-1">Bála se té zodpovědnosti a&#160;zároveň se jí v&#160;duchu pyšnila. V&#160;tom rozhodnutí ležela její důstojnost. Důstojnost dívky, s&#160;níž nakládali doposud jako se zbožím, důstojnost jediné veliké chvíle, protože až se vdá, ztratí tu krátce propůjčenou výsadu nadobro. Nic si nenalhávala.</p>
			<p class="MLP_text ParaOverride-1">Nikdo z&#160;těch mužů dole v&#160;sále mě nebude skutečně milovat. A&#160;kdyby i&#160;některý miloval, vybírám nejen sobě manžela, ale také rozemského vladaře. Proto vyberu podle rozumu. Toho, který nejlépe zacelí rány zasazené Rozemsku mým otcem.</p>
			<p class="MLP_text ParaOverride-1">Muži se přeli, vyjednávali o&#160;podmínkách smlouvy, Kornelak stál proti rozvaděnému rozemskému hloučku s&#160;rukama založenýma na hrudi a&#160;usmíval se sám pro sebe, trochu samolibě, trochu hořce, trochu pohrdavě. On neměl proč ustupovat. Nikomu. Zvítězil přece&#160;– a&#160;povídalo se, že nejen nad Rozemskými, ale i&#160;nad svými, kteří chtěli vést válku do úplného zničení nepřítele, projít Rozemskem jako mstící meč a&#160;udusit trestající ohnivé plameny teprve v&#160;moři.</p>
			<p class="MLP_text ParaOverride-1">Nepodobá se trynský král chlapci z&#160;dávné noci, a&#160;přece se mu podobá. Štítí se zbytečného utrpení. Rozvaděné rozemské hejno, v&#160;šubách pošitých perlami, opály, karneoly a&#160;ametysty, by mu mělo děkovat, pomyslela si dívka na ochoze.</p>
			<p class="MLP_text ParaOverride-1">A&#160;tenkrát dole, uprostřed toho hluku, těch hádek, té pýchy, pomalu, těžce vstává z&#160;křesla mladý šlechtic. Je bledý, tváře má propadlé. Ani ne před třemi týdny byl pod yzarskými hradbami zle raněn. Nebrání mu to však nést hlavu hrdě a&#160;vysoko.</p>
			<p class="MLP_text ParaOverride-1">Držel se dosud stranou, aby dal najevo, že k&#160;nikomu z&#160;lidí v&#160;sále nepatří. Kníže z&#160;rodu Nyr, obránce Yzaru. Vzdálený příbuzný Ka­rai-Dharova domu. Muž, který se s&#160;Charin Zarou nikdy nesetkal, ačkoli už několik měsíců žijí v&#160;jediném městě, a&#160;veřejně odmítl složit jí poklonu.</p>
			<p class="MLP_text ParaOverride-1">Muž, který mě nenávidí hůř nežli osten v&#160;ráně.</p>
			<p class="MLP_text ParaOverride-1">A&#160;teď mluví, klidní rozvaděnou smečku&#160;– takovou má v&#160;sobě sílu.</p>
			<p class="MLP_text ParaOverride-1">Je pravda, co lidé říkají? Je pravda, že se Dharid-Nyr neklaní démonům a&#160;bohu s&#160;dvěma hlavami? ptá se sama sebe dívka. Pak sklouzne pohledem znova na ostatní, opakuje si v&#160;duchu jejich jména a&#160;jejich činy.</p>
			<p class="MLP_text ParaOverride-1">Ty, bratranče, kníže sedmibranský, jsi nechal v&#160;pátém roce války utopit v&#160;řece Modravě dvě stě bezbranných zajatců, o&#160;rok později tři sta poručil naházet na pobřežní útesy. Ty, Athame, pane Liščí soutěsky, žádoucně vztahující ruku po koruně, ty, zrádce přátel, křivopřísežníku! Váhal jsi někdy vydat kohokoli z&#160;těch, kdo ti věrně sloužili, smrti, jen aby ses zalíbil, komu bylo právě třeba? A&#160;ty, methadynský kníže, mladíčku s&#160;nevinným pohledem, kterýs mi předevčírem ležel dvorně u&#160;nohou a&#160;nabízel velkolepé dary, i&#160;ty máš na rukou krev vlastních lidí. Rozemská nemluvňátka jsi pokládal na obětní balvany. A&#160;ty…</p>
			<p class="MLP_text ParaOverride-1">Málokoho z&#160;nich Charin Zara nezná, a&#160;téměř žádný si nezachoval čistý štít. Rozemsko je země zločinu a&#160;špíny. Kolik z&#160;těch mužů v&#160;Síni sněmů si zaslouží kata?</p>
			<p class="MLP_text ParaOverride-1">Obrátila se v&#160;lůžku na bok, polosen se zlomil. Procitla. Šíralo.</p>
			<p class="MLP_text ParaOverride-1">Mohla jsem snad vybrat jinak, než jsem vybrala? Pouze jsem splnila svou povinnost. Zbyla mi jenom cesta k&#160;vlastní samotě.</p>
			<p class="MLP_text ParaOverride-1">Z&#160;východní hlásky strážní provolávali pozdravení úsvitu. Přízraky mrtvých vladařů a&#160;královen tlících v&#160;mohylách odnesl severní vítr a&#160;ztratil se s&#160;nimi.</p>
			<p class="MLP_text ParaOverride-1">Stesk zůstal, ale byl mírný jak to zimní svítání.</p>
			<p class="MLP_text ParaOverride-1">Charin Zara konečně klidně usnula.</p>
			<p class="MLP_text ParaOverride-1">Potom se jí zdálo o&#160;bělokorém stromě se světle šedomodrým listím. Ve větvích mezi tmavomodrými kalichy květů seděl neznámý běloskvoucí pták a&#160;zpíval lidským hlasem stále dokola pár veršů z&#160;písně o&#160;Hanuer a&#160;Thanrymovi:</p>
			<p class="MLP_verse_-I-_-12-12- ParaOverride-1">„Kdybys mi stokrát odpřisáhl<br/>zavržení a&#160;nenávist,<br/>do rukou tvých se přece svěřím,<br/>jak vlnám osikový list.<br/>Kdyby mě stokrát druzí milovali,<br/>tys pro mě první mezi králi.“</p>
		</div>
</body>
</html>